\chapter{Introducere}

Cuplajul este o problemă fundamentală în teoria grafurilor. Aceasta are
aplicații vaste în informatica teoretică, fiind la baza unor probleme precum
izomorfismul de subarbori, acoperirea unui graf orientat aciclic cu număr minim
de cai disjuncte și detectarea obiectelor aflate în mișcare, dar și în chimie
pentru structura Kekule și indexul Hosoya. \par

De-alungul timpului s-au dezvoltat mulți algoritmi eficienți, din punct de
vedere al complexității de timp, pentru rezolvarea problemelor de cuplaj pe
diferite tipuri de grafuri. \par

În această lucrare ne vom concentra pe grafurile bipartite. În particular pentru
acestea, cuplajul maximal, o problemă fundamentală de optimizare, se poate
calcula eficient folosind algoritmi de flux maxim. \par

Algoritmii de flux presupun găsirea unui flux fezabil într-o rețea de transport.
Rețeaua de transport este un model matematic pentru a simula ce întalnim și noi
în viața de zi cu zi, cum ar fi cursul apei prin conducte sau al curentului în
circuitele electrice. Însă, suprinzător la prima vedere este ca acestea pot
formula o gamă foarte largă de probleme de optimizare întâlnite în informatică. \par

Problema de flux maxim a fost prima dată formulată de către T.E. Harris și F.S.
Ross în anul 1954 (\cite{flowhistory}), iar în anul urmator se va publica primul
algoritm polinomial, numit după autorii Ford–Fulkerson. Între timp s-au dezvoltat
multe îmbunătațiri, iar in momentul actual cel mai eficient algoritm din punct
de vedere al complexității de timp a fost publicat în 2013 de către J. Orlin (\cite{orlin}).

Algoritmii de flux sunt totuși și o piedică pentru arhitectura calculatoarelor
moderne, fiind greu să îi paralelizezi sau optimizezi pentru accesul memoriei cache.
De asemenea, pentru aceștia nu se cunosc extensii în timp polinomial pentru
aflarea altor rezultate teoretice utile, cum ar fi numărul de cuplaje perfecte.
Acest lucru a avut totuși să se schimbe în 1995, când R. Motwani și P. Raghavan
au arătat cum se poate folosi matricea Edmonds, numită după Jack Edmonds care a avut
multe contribuții în domeniul optimizarilor, și algoritmi de algebră liniară pentru
a afla mărimea cuplajului maximal, în lucrarea ``Randomized algorithms''\cite{randomizedalgorithms}. \par

Algoritmii de algebră liniară au avantajul că admit implementări eficiente pe
procesoarele moderne, având un potențial mult mai mare pentru paralelism și
concurență. Observațiile pornind de la matricea lui Edmonds ne vor ajută să rezolvăm
probleme care nu au mai fost rezolvate până acum în timp polinomial. \par

Lucrarea este împărțită în două părți: contextul și problemele. Contextul este o
baza de informații folosite pentru a rezolve problemele. Acesta este compus în
mare parte de noțiuni de teoria grafurilor și algebră, cu accentul pus pe cea din
urmă. Apoi, prezentăm o colecție de problemele, unde fiecare a fost aleasă pentru
a ilustra:
\begin{itemize}
    \item fie cum algoritmii de cuplaj bazați pe algebră liniară o pot rezolva în
    timp polinomial, în timp ce algoritmii de flux nu pot îmbunătăți complexitatea
    exponențială.
    \item fie cum o problema care în aparență nu s-ar preta algoritmilor de cuplaj
    bazați pe algebră liniară, dar se poate rezolva cu flux, se poate de fapt rezolva
    și cu prima metodă având complexitate de timp cel puțin la fel de bună.
\end{itemize}

Problemele sunt alese fie din folclor, fie propuse la concursuri de
programare competitivă. Dintre acestea, problema ``Xor Matching'' a fost propusă
chiar de mine în 2018 și a fost inspirația pentru a scrie această lucrare.
